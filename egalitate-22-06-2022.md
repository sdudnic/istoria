adresare către Consiliul de nediscriminare, pentru Istoria Moldovei
===

> Spre atenția lui 
Andrei BRIGHIDIN, 
Evghenii GOLOSCEAPOV,
**Ian FELDMAN** (președinte), 
Svetlana DOLTU, 
Victorina LUCA - membrii ai "Consiliului pentru prevenirea și eliminarea discriminării și asigurarea egalității" din Republica Moldova (Consiliu de nediscriminare, sau **Consiliu**).

Pe 9 octombrie 2019 grupul de inițiativă civica "Pentru Istoria Moldovei" a inițiat [o petiție](https://github.com/sdudnic/moldova/wiki/egalitate-md) la adresa Consiliului, conform regulamentului acestui Consiliu, pentru a evalua daca exista discriminare etnica in denumirea obiectului școlar de istorie națională din Republica Moldova. Petiție, semnată de mii de persoane, petiție la care și astăzi, în 2022, la aproape trei ani de zile, Consiliul nu a răspuns, încălcând propriile reguli și statute (in special [legea 298, Art. 14](http://lex.justice.md/index.php?action=view&view=doc&lang=1&id=346943), care stipulează termenii de răspuns la petițiile cetățenilor - 10 zile lucrătoare etc).

Constatând lipsa de răspuns, Grupul s-a adresat la Parlament (Consiliul este responsabil in fata acestuia),via Comisia drepturile omului și relații interetnice, care a interogat Consiliul in privința petiției Grupului. Publicam mai jos răspunsul Consiliului la aceasta scrisoare, răspuns - semnată de Ian Feldman - către comisia parlamentara CDO de la 19.08.21 la tema petiției.

<iframe src="/istoria/assets/2021_09_03_AnswerConsiliuToParl_03_1779.pdf" width="100%" height="300"></iframe>


Am dori sa explicam vederea Grupului asupra unor argumente date in scrisoarea de mai sus de Consiliu, care au fost menționate ca impedimente in calea obținerea unei decizii de către Consiliu. 


1. nu se reușește sa fie obținute trei voturi pro sau contra:
    * situație imposibilă în caz dacă toți cinci membrii ai consiliului votează, respectiv, este cel puțin un membru care a obstrucționat votul (nu a votat);
    * președintele consiliului nu a luat măsuri ca în trei ani de zile sa obțină acest vot;
    * dacă presupunem că persoana care obstrucționează este chiar președintele consiliului, aceasta poate explica punctul precedent.
2. "subiectul abordat în speță este sensibil și ar putea avea un impact controversat" (citez scrisoarea lui Ian Feldman către comisia parlamentara CDO de 19.08.21 la tema petiției) 
    * Evident ca este. De aici și petiția. 
    * petițiile "sensibile" ar fi și fost cauza creării acestui Consiliu împotriva discriminării. Petiția cu Crucea din ministerul de interne, ar fi fost și ea sensibila, și cu toate aceasta, a fost luata o decizie pentru petiția respectiva. Dacă Consiliul este impotent/incompetent de a soluționa petiții sensibile (cel puțin în formatul actual), cu, sau măcar fără, "argumente solide" (citez aceeași scrisoare), se pune întrebarea pentru ce bun este menținut de bugetul de stat
    * Sunt oameni care sunt favorabili schimbărilor din petiție, și sunt cei, care sunt contra, care doresc păstrarea situației actuale, a _status quo_.
    * Prin blocarea Petiției Consiliul, deliberat sau nu, favorizează a doua categorie, și pe an ce trece ne întărim în convingerea că ar fi o acțiune deliberată.
3. nu a fost obținut un _Amicus Curiae_ de la Centrul pentru drepturile omului de pe lângă Universitatea din Ottawa, Canada : "procedura ... a fost suspendată până la recepționarea documentului de Amicus Curiae" (aceeași scrisoare susnumita). 
La acest punct mai multe observații: 
    a. conform informației noastre de la Centrul Canadian, Consiliul ar primit un răspuns la întrebarea cu petiția pentru istoria Moldovei, e greu (și irelevant) de ghicit dacă acest răspuns Consiliul ar fi considerat drept _Amicus Curae_, nu suntem siguri dacă Consiliul dorește sa obțină un sfat profesional sau utilizează Centrul canadian ca argument formal pentru tergiversare de procese.
    b. în regulamentul Consiliului sau în alte acte ce îi stipulează activitatea, nu exista prevederi despre suspendarea unei petiții până la obținerea unui _Amicus Curiae_, fie din Canada sau din alta parte. Așa argumente nu pot fi considerate drept motive legale de amânare a unei decizii a Consiliului Moldovenesc. Mai amintim ca "Centrul pentru drepturile omului" este o asociație non profit de benevoli, care nu este obligat sa răspundă la cererile "colegilor" din Republica Moldova. 
    c. Acceptarea situației de condiționare a unui răspuns la petiția adresata Consiliului, cu obținerea unui alt răspuns de la o organizație terța, mai ales benevole, nelegata contractual de Consiliu, nu doar tergiversează procesul nostru, însă și creează un precedent periculos pentru alte asemenea petiții, cum pare sa fie și cazul jurnalistei Elena PAHOMOVA, care așa si nu a mai obținut niciun răspuns de la Consiliu, sau a altor petiții eventuale, la care Centrul nu ar fi dat decizii nici în timp legal, nici măcar în unul rezonabil.

De asemenea scrisoarea de răspuns redirecționează parlamentarilor un sir de întrebări, preluate de petiția noastră. Ținem sa menționăm, ca ne-am adresat consiliului ca unui grup de experți în discriminare, care ne-ar oferi răspunsuri, nu care ar pune întrebări la toată lumea și ne-ar lasă balta cu problemele noastre cu tot, nu doar neoferind niciun ajutor, însă și blocând soluționarea problemei date de către alte organe, cum ar fi avocatul poporului, care, la rândul lor, s-au comportat similar, refuzând petiția, din cauza ca ar fi deja analizata de către Consiliu. 

Astfel s-ar părea că în Republica Moldova, nu am avea nici competentele necesare, nici dorință, de a da un răspuns la întrebările puse de noi pana la așa un nivel, încât se încalcă toate procedurile și regulamentele, doar pentru ca grupul de inițiativă sa nu aibă nicio ieșire din situație. 

Despre ce fel de utilitate publica, sau profesionalism al Consiliului este vorba, dacă ei întorc înapoi întrebările sale? propun sa analizam întrebările Consiliului, propuse de ei pentru dezbateri în Parlament.

#### 1) Poate denumirea unei discipline școlare constitui discriminare?

Care vedem este relevanta acestei întrebări și care ar fi folosul găsirii unui răspuns în Parlament, dacă întrebarea este scoasa din context.
Sa presupunem, la absurd, ca parlamentarii dezbat și decid ca denumirea unei discipline școlare nu poate constitui discriminare.
Deci, din aceasta ar rezulta ca mâine un ministru ar putea poate foarte legal sa denumească obiectul de apărare civica "Lecții de apărare de rușii cei bețivi, americanii cei prosti și africanii cei smoliți".
Dacă întrebarea nu este scoasa din context, ar fi bine ca consilierii egalitate sa precizeze, ce anume vor sa dezbată în parlament. Vor ei sa legalizeze ca orice pomenire despre români sa nu constituie discriminare, sau orice obiect școlar cu titlu național sa nu fie atins?

Amintesc ca aceasta întrebare este data de presupușii experți în discriminare membrilor parlamentului.

#### 2) dacă denumirea unei discipline școlare ar avea impact substanțial asupra dreptului la învățătură?
În afara faptului ca întrebarea este retorica și nu are absolut nicio incidenta la petiția noastră: prezenta sau absenta discriminării este de corelată de impactul eventual asupra dreptului la învățătură, nu credem că deputații sunt abilitați sa facă așa analize în plenul parlamentului, doar eventual sa ceara creare a unei comisii specializate ce ar studia tematica dată. 

#### 3) poate denumirea discipline școlare "Istoria românilor" să fie analizată în contextul unei forme de discriminare atât timp, cât programul de studii include istoria locală, istoria națională, regională și universală, inclusiv culturile minorităților naționale în localități dens populate de reprezentanții acestor minorități?
Autorii au multe de spus și la acest subiect. Însă suntem conștienți, ca dacă noi nu de trei ani nu obținem o decizie de prezenta a discriminării în doua cuvinte ce constituie denumirea manualului, în ce mileniu vom obține ceva în ce constituie conținutul întreg al unui manual de istorie? Doua cuvinte la subiect: nu totul ce declara ministerul învățământului despre "inclusivitatea" teoretica a cursului de istorie trebuie de crezut fără a face verificări pe teren. Am luat spre exemplu la conținutul unui manual de istorie - "Istoria românilor și universală: Man. pentru cl. a IV-a / Pavel Cerbușca; Min. Educației al Rep. Moldova - Ch.: Î.E.P. Știința, 2016". După analiza lexicală a textului din manual, se poate constata cu stupoare, că cuvântul "moldovean"/"moldoveni" în manual se întâlnește de 8 ori, cel "rus" are trei aparențe (limba "rusă", "oștile ruse" și "scriitor rus"), cuvintele "ucrain/ean/eni", "evreu", "bulgar", "țigan/rom", "găgăuz", "neamț", "armean" nu se întâlnesc niciodată(!), pe când cuvântul "român" se întâlnește sub diverse forme de 92 ori ! Acest exemplu și altele pe care le puteți analiza și singuri, doar având un manual de istorie la dorință, în format electronic, se regăsește în petiția noastră pentru istoria Moldovei, și dacă autorii acestor întrebări s-ar fi ostenit sa o citească în integralitate, probabil nu ar fi apărut așa întrebări către deputați, și de când lucrul Consiliului pentru nediscriminare a trecut pe spatele sărmanilor deputați, care și așa au mult pe capul lor, sa-mi fie iertata ironia.

As dori sa repet, ceea ce conține și petiția, ca autorii, fiind Moldoveni în marea lor majoritate, nu se considera români și considera ca aceasta denumire, în afara faptului de discriminare etnica, constituie o ideologie de stat promovata de către ministerul educației precum ca romanii ar fi moldoveni, și aceasta opinie strict subiectivă, susținută de o parte a elitei culturale și științifice (dacă putem numi ce a rămas din AȘM elita științifică), nu se supune democrației, Parlamentului sau rezultatelor recensămintelor sau sondajelor de opinie. Am închis paranteza unui subiect tangent, însă totuși diferit de al nostru. 

#### 4-6) dacă denumirea actuală a disciplinei școlare "Istoria românilor" poate fi considerată 
 - drept o segregare etnică în domeniul educației? 
 - ca aducând atingere demnității persoanelor aparținând altor etnii, decât celei române? 
 - ca promovând ideea superiorități unei etniei vizate?
aici as dori sa întreb expertul în discriminare care a pus aceasta întrebare de când "segregare etnica" este divizata în domenii. Iarăși, dacă mult-stimabilii experți care pun așa întrebări ar fi citit petiția noastră în integralitate, ar fi știut ca ECRI (Comisia Europeană împotriva Rasismului și Intoleranței) au făcut remarci României în acest context menționând "că numele cursului de istorie predat elevilor români este 'Istoria românilor', și nu 'Istoria României' și care a fost ulterior respectiv schimbata. Nu as dori repet citatele din petiția noastră, însă din întrebări se înțelege, ca textul petiției nu a fost studiat cu rigoarea necesara pentru expertiza (dacă, în genere, a fost citit)
 
#### 7) consensul european în privința denumirii disciplinei constituie un argument fondat pe măsură să atragă necesitatea adoptării aceleiași abordări?

Aceasta ultima întrebare _este_ pertinenta. Aici deputații parlamentari se pot pronunța, având competentele necesare: dacă nicio alta țară europeană nu mai numește obiectul în stil mono-etnic (inclusiv România), ar trebui sau nu Republica Moldova să se alinieze la acest capitol cu Europa, sau avem o situație unică care ar îndreptăți o ideologie de stat promovata de minister la acest capitol.

### Obstrucționarea justiției
Acțiunile, sau, mai degrabă, inacțiunea Consulului prejudiciază inițiativa noastră, a petiționarilor, ne zădărnicește eforturile, și limitează speranțele unei inițiative similare pe viitor în acest format a cetățenilor Republicii Moldova, precum și drepturile eventualelor victime enumerate. Acesta stagnare a lucrurilor pentru a nu evalua, se poate califica într-o țara europeana drept Obstrucționarea justiției, ca exemplu în Romania OJ este înscrisă în Codul Penal și se tratează ca atare. Obstrucționarea justiției nu poate fi acceptabilă într-o țara în care respectarea statului de drept trebuie este o prioritate. 

### Concluzii și observații

Analizând textele trimise de către Consiliu, suntem nevoiți sa constatam următoarele : 
1. consilierii (dacă și au studiat textul petiției care le-a fost adresata) fie nu l-au studiat destul de minuțios, fie nu sunt destul de competenți ca grup ca sa poată formula o decizie în acest sens. 
1. consilierii nu au generat decât întrebări, reformulate din petiție, nicio analiza nu pare să fi fost făcută, cel puțin, din toate răspunsurile lor nicio analiza nu a fost constatata, nicio noua informație adusa. 
1. cauzele acestora pot fi diverse, de la eșecul cadrelor alese pentru a studia întrebările pentru care nu au capacitați, până la tărăgănarea cointeresata a acestei întrebări. 
1. indiferent de cauze, situația nu poate continua așa, noi acest comportament îl considerăm și îl vom trata ca abuz de putere sau/și obstrucționarea justiției, deoarece blocarea petiției în cadrul Consiliului obstrucționează procedurile ulterioare și rezultatele la care se așteaptă petiționarii
1. ar fi rezonabil de cerut de inclus pe agenta Comisiei Drepturile Omului și Relații Interetnice de analizat **întrebarea desființării Consiliului** în vederea nerespectării regulamentului propriu și a ineficientei sale fata de petițiile cetățenilor, precum și duplicării funcțiilor sale de către Avocatul Poporului (_pentru ce de avut doua structuri care fac același lucru?_).
